# Retrospektiivi

Pidimme ryhmämme kanssa retrospektiivin glad, sad, mad -tekniikalla. Käytimme tähän Google Jamboardia. Kävimme läpi, että kaikilla oli tiedossa, mitä kukin kategoria (glad, sad ja mad) tarkoittaa ja kellotimme 5min, jonka aikana kukin jäsen sai laittaa noin 4-6 lappua eri kategorioihin. Aiheet menivät paljon päällekäin ja siksi päätimme, että jokainen antaa haluamansa määrän ääniä aiheille, mielellään noin 3-5 ääntä/henkilö. Tämän jälkeen keskustelimme kolmesta eniten äänestetystä aiheesta noin 5min. Kaikki aiheet eivät herättäneet yhtä paljon keskustelua, mutta jotkut herättivät yli 5min, joten annoimme keskustelun kulkea kuitenkin luonnollisesti.
Positiivisten lappujen määrä oli valtava, mikä kertoo selvästi onnistuneesta ryhmähengestä. Lisäksi retrospektiiviä haluttiin käyttää myös sprintin aikaisten teknisten asioiden läpikäymiseen, mikä ei ollut ihan optimaalista, mutta koska kehittämisen arvoiset aiheet olivat vähissä, niin pieni määrä tätä suotiin. Saimme kuitenkin käytyä läpi kaikkien osalta aiheita, joita kannattaisi muuttaa, jos projekti olisi pidempi. Ylipäänsä keskustelun henki oli äärimmäisen avointa ja aika oli helpompi ylittää kuin jättää vajaaksi.
